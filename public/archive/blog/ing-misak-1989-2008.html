<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ing. Mišák (1989 - 2008) | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>ing. Mišák (1989 - 2008)</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-6681278444286823196'>
<a target="_blank" class="lightbox" href="/assets/migrated/IMG_2968-795607.JPG"><img class="img-left" alt="" src="/assets/migrated/IMG_2968-795592.JPG" /></a>Ano, je to tak. Po 18,5 letech jsem dokončil školu. Kamarád "<a href="http://remby.net/">Dědek</a>" toto období výstižně nazval jako "20 let zavřenejch v kriminále". Trochu má pravdu, ale osobně to nevidím tak černě. Každá škola, ať střední, nebo vysoká, byla hlavně o příležitostech. Poznal jsem spoustu nových kamarádů, dostal jsem se na zajímavá místa a také díky škole mám výbornou práci. <br />
<br />
Jaké studium vlastně bylo? Sportovní komentátor by první třetinu (mého života) mohl popsat asi následně: Je rok 1989 a malý Mišák nesměle přijíždí k úvodnímu buly. A je rozehráno. Hra je zatím opatrná, občasné výpady do útočné třetiny v matematice zatím nevedou ke gólu. Zato obrana musí v češtině hasit velké problémy. Za pomoci tréninkových diktátů dochází k občasnému zlepšení, ale hra je stále velice neklidné. Na lepší časy se začne blýskat po 5 letech kdy je Mišák draftován na Prosek do matematické třídy. Tam se pomalu rozehrává do dobré útočné formy v matematice, ale o to horší jsou obrané zákroky při češtině. Po dvou letech kdy je češtinářkou nucen hrát v bráně pouští jeden gól za druhým. Pokud se však mohl projevit v útoku, byl k nezastavení. A tak došlo k přestupu na přírodovědný Gympl. <br />
<br />
<a name="more"></a>Bohužel přestup byl doprovázen smutným úmrtím milované maminky. Za pomoci osobního trenéra táty, nových kamarádů (hlavně Páji) a sportu se přes tuto tragédii celkem rychle dostal. Po vlažnějším začátku se Mišák dostává do vyladěné matematické formy a začíná toužit po přestupu do elitního klubu. Hvězdný přestup se uskutečňuje po 3 letech na Gymlu z prváku rovnou do druháku na <a href="http://www.uzlabina.cz/">SPSE V Úžlabině</a>. Velkou roli v přestupu hraje osobní trenér a hráčův manager v osobě táty. Pomáhá s učením na rozdílové zkoušky a dojednává podmínky kontraktu. Hráč je velice dobře přijat do kádru a stává se jednou z opor týmu. V prvním útoku hraje společně s Augim a Frantou. Společně s týmem se dere tabulkou vzhůru. Jistě také k velké pohodě přispívá Mišákova vážná známost se Zuzkou. Po konci základní části (maturitě) je tým na prvním místě. Celý útok přechází na ČVUT FEL hrát play off. Útok je doplněn o spoustu hráčů zvučných jmen jako je <a href="http://bruxy.regnet.cz/fel/">Bruxy</a>, <span class="dead-link">Tůmič <small>(stránka již neexistuje)</small></span>, <a href="http://fel.borec.cz/">Max</a>, Miloš, Tomáš Uko a spoustu dalších. Tento tým se postupně dostává přes všechny soupeře a zaslouženě získává inženýrský titul a trofej pro vítěze.<br />
Oslavy tituly probíhají téměř nepřetržitě již 6 dní. Když už to vypadalo na konec oslav a začátek pracovního týdne, přivezl mi robot Kadla trofej pro vítěze (viz. fotky) a oslavy pokračují... <br />
<br />
<a target="_blank" class="lightbox" href="/assets/migrated/IMG_2971-786523.JPG"><img class="img-center" alt="" src="/assets/migrated/IMG_2971-786517.JPG" /></a><br />
Po ročním hostování při studiu se stávám členem základní sestavy allstar Alwil Software týmu. Takže teď už zvládnout jen 2/3 a je po všem. Úplně na závěr chci poděkovat spoluhráčům za výborně odehraný zápas, trenérům za vedení, soupeřům za důstojný protějšek, rodině, kolegům z práce a vlastně úplně všem za podporu. Bez Vás všech by se mi to nikdy nepovedlo.
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>