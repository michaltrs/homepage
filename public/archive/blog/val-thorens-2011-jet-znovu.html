<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Val Thorens 2011, jet znovu? | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Val Thorens 2011, jet znovu?</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-3319606079739034407'>
<div class="img-center"><img class="img-center" src="https://blogger.googleusercontent.com/img/b/R29vZ2xl/AVvXsEixK68Nc7qPzJqe7ldOjO16uvUZNxXVKtTvq6r-f-W9BCDqgj-UwKdfGlDbKj9BcFronIISfGF6K_oGgaJm9eAqgoZOqBW7O8aHZFbSXZlCuvSFYs4UBkWV9lUaxiJgSb4LC3N0apHV43iD/s400/val-thorens-logo.jpg" /></div>Určitě ANO! Podle katalogu CK Intertrans jsou v Savojských alpách jen 4 střediska, která mají 5 <br />
z 5ti bodů v hodnocení terénů vhodných na freeride. Ano, Val Thorens je jedním z nich :-). Další 3 střediska jsou <span id="goog_1246163468"></span><a href="/archive/blog/les-2-alpes-2010.html">Les 2 Alpes<span id="goog_1246163469"></span> / La Grave</a>&nbsp;(2010), <a href="/archive/blog/tignes-2009.html">Tignes</a>&nbsp;(2009) a&nbsp;Chamonix.&nbsp;Abychom si prašánek pojistili, vyměnili jsme obvykle slunný březen za "powderový" únor. Píšu obvykle, protože rok 2011 je poněkud jiný.<br />
V celých Savojských alpách bylo v únoru málo sněhu a začalo sněžit až koncem měsíce. Místo, kde byla oficiálně naměřena výška sněhu 160/80 cm jsme za celý týden nenašli. Běžně jsme se setkávali s vrstvou několikanásobně menší, některé sjezdovky byly spíš "vyšutrovány" než vysněženy. Za malou sněhovou nadílku středisko nemůže a nic jiného mu vytýkat nejde. Nám Val Thorens a celé 3 údolí přijde jako jedno z nejlepších středisek kde jsme zatím byli (to druhé kam bychom kdykoliv&nbsp;znovu jeli je Tignes). Středisko leží v nadmořské výšce 2300 metrů a je tak&nbsp;nejvýše položeným alpským střediskem.&nbsp;Je velice kompaktní. Veškeré ubytování leží na sjezdovkách. Sjezdovky (cesty)&nbsp;i lanovky vedou skrz středisko mezi domy a někdy i nad domy, což jsme nikde jinde neviděli.<br />
<a name="more"></a><br />
Byli jsme ubytováni v rezidenci Les Balcons. Jednoznačně nejlepší ubytování v dosavadní historii našich francouzských výletů. Dostatek místa nebývá zvykem. Většinou je to malá komůrka (&lt;25m2), kde je nahňácáno &nbsp;minimálně 6 lidí v několika patrech. V tomto apartmánu jsme měli k dispozici 2 ložnice, 2 koupelny, celkem prostorný obývák, chodbu a balkon s krásným výhledem.<br />
Celá oblast Tří údolí nabízí 600 km sjezdovek a je tak nejrozsáhlejší na světě. Už se ale nikde neuvádí kolik je zde oblastí pro freeride. Bylo by to opravdu těžké spočítat, protože vhodné terény jsou doslova všude. Obzvláště nad středisky Val Thorens a Les Menuires. Jaký ten freeride tady skutečně je zjistíme někdy příště až napadne...<br />
<br />

</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>