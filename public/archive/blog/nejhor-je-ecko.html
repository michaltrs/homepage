<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nejhorší je Řecko | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Nejhorší je Řecko</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-8457359300130187409'>
<a href="http://www.michaltrs.net/blog/uploaded_images/evropske_zeleznice-751283.jpg" onblur="try {parent.deselectBloggerImageGracefully();} catch(e) {}"><img alt="" border="0" src="http://www.michaltrs.net/blog/uploaded_images/evropske_zeleznice-751275.jpg" style="margin: 0pt 0pt 10px 10px; float: right; cursor: pointer;" /></a>Když jsme v létě jezdili na kole po Turecku, nikdy nás nenapadlo, že největší problémy budou při cestě vlakem z Istanbulu do Soluně. Cesta z Istanbulu až na hraniční přechod byla bez problémů a vcelku rychlá.<br />Problémy začaly skoro doma v Evropské unii v Řecku. To že máte koupený mezinárodní lístek ještě neznamená, že vás vlak naloží. Turci nás vyložili i s kolama na hraničním přechodu Pytion, asi po hodině přijel Řecký vlak, naskákaly do něj všichni cestující a nás se slovy NO BIKES do vlaku odmítly naložit. Po asi 10 minutové bouřlivé výměně názorů s místním výpravčím, policistkou a pohraniční stráží nám nezbylo nic jiného než 7 hodin čekat na další vlak, který jede v půl 11 večer. Všichni nám slíbili, že tento vlak kola převáží. Důkladně jsme se připravili na rychlé naložení kol. O to větší překvapení bylo, když vlak přijel a v něm jen řecky mluvící zaměstnanci drah a opět se nám snažily vysvětlit že tento vlak kola nebere a ať si počkáme do rána. To už Franta nevydržel, kolo rozebral a doslova ho přes fyzický odpor pána od dráhy do vlaku nacpal. Nám nezbylo nic jiného než jej následovat. Padlo u toho hodně nadávek, spojení jako BIG PROBLEM byly ještě mírná.<br />Bohužel ani tento vlak nás neodvezl do toužené Soluně, ale vysadil nás v půl 2 ráno v 100km vzdálené Alexandropoli. No nadávali jsme hodně. Naštěstí je toto město již u moře, tak Franta našel krásné spací místečko u pláže. Další vlak jel v půl 5 odpoledne a do Soluně přijeli před půlnocí. Takže díky Řeckým železnicím jsem strávili téměř 2 dny na cestách vlakem místo původních strašidelně vyhlížejících 14 hodin.<br />Mysleli jsme si, že jsme měli prostě jen smůlu. V posledním čísle časopisu <a href="http://www.cykloturistika.cz/cislo/2007-12">Cykloturistika</a> je krátký článeček s názvem "Evropské železnice a kola". Informuje o studii <a href="http://www.ecf.com/files/2/12/13/070509_Bike_and_Train_EU.pdf">Bike and Train Study</a> organizace s názvem <a href="http://www.ecf.com/">European Cyclists' Federation</a>. Podle této studie a i naší zkušenosti je nejvíc špatnou zemí Řecko co se kola a vlaku týče. Příšte se tam holt pojedu vyvalit na pláž a kolo raději nechám doma...
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>