<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dobytí Řípu | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Dobytí Řípu</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-3182756473016849899'>
Celý týden jsme se těšili na sobotu - na náš dlouho plánovaný výšlap na Ještěd. Přišla sobota, vstáváme kolem osmé. Pro jistotu se koukám na web a zrovna jak na potvoru se tam jede <a href="http://www.kolopro.cz/zav/jestedtour08">Ještěd Tour Kooperativy</a>. Co s tím... Závodní ambice už dávno nemám a hlavně vyjížďku si chceme užít v klidu. Zuzi přichází s nápadem dát Říp. Souhlasím... snídáme, dáváme kola do auta a jedeme do Kralup nad Vltavou. Parkujeme na kraji města u trati s cyklotrasou hned vedle. Je celkem chladno, sluníčko začíná svítit a tak vyrážíme. <br />
<br />
<a name="more"></a><br />
Jedeme po červené, přijíždíme k Vltavě. Na ukazateli je 24km na vrch Říp. takže pohodička. Přijíždíme po vodě a přejíždíme most na druhou stranu. Chvilku hledáme červenou turistickou, nacházíme a spokojeně vyrážíme. Cesta je opravdu nádherná... širokou asfaltovou cestu střídá morálový singletrack ani ne půl metrů široký, s 5ti metrovým srázem do vody. Na novém kole se jede krásně, takže cestu moc neřešíme, prostě šlapeme a užíváme krásnou cestu. Přijíždíme do Řeže, což nám je trošku divné, no každopádně pokračujeme další 3km. Vidíme rozcestník, hledáme na něm odbočku na Říp, místo něj nás překvapuje nápis TROJA 10,5km. Zapínám Nokia Maps, chvilku je obviňuji, že ukazují špatně, koukneme se se Zuzi na sebe a jen se smějeme. Cestou zpět do Kralup dáváme pivko a sváču. Přejíždíme zpět Vltavu a všímáme si rozcestníku na které jsou 3 červené. 2 jdou na proti sobě, třetí mírně šikmo. Vydáváme se konečně správným směrem. Cesta nás vede krásnou krajinou a hlavně přes všechny kopečky. Projíždíme okolo zásobníku ropy a už vidíme Říp, hurá ... máme najeto už 50km. Přijíždíme pod něj, po vrstevnici jej objíždíme k betonové cestě. Dodáváme si odvahu, Zuzi vyráží jako první, ještě fotím a vyjíždím za ní. Sklon je krutý, dřu jak kůň, zastavuji u Mělnické vyhlídky. Fotím, za chvilku přichází Zuzi. Vydejcháváme a pouštíme se do posledních metrů. Za mírnou zatáčkou zas stoupání brutální. Lidi fandí, tak to dřu až nahoru. Proti Alpským průsmykům je to srandovní kopeček co se výšky týče, ale o to s brutálnější sklonem. Zuzi je holka rychlá a za chvilku je tu. Jedeme se kouknout na vyhlídku, fotíme rotundu sv.Jiří, dáváme jídlo, Kofolu. Je 6 hodin, tak se pouštíme do sjezdu. Přijíždíme k Pražské vyhlídce a začíná celkem krutá skála. Nějak jí slejzáme a pak začíná krásný technický sjezd. Na Fullu si to užívám jak nikdy před tím. Do Kralup se vracíme nejkratší cestou po silnici. Auto nacházíme, tam kde jsme ho nechali, nakládáme kola, ani se nepřevlékáme a jedeme domů.<br />
<br />
Místo tachometru používám telefon s GPS a aplikaci Nokia Sport tracker, takže pokud chcete, celou trasu si můžete <a href="http://sportstracker.nokia.com/nts/workoutdetail/index.do?id=426433">projít</a>.<br />
Fotky na <a href="#">Picase</a> jako vždy.
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>