<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Proč to vlastně dělám... | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Proč to vlastně dělám...</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-3142976485278446966'>
Si říkám proč to vlastně dělám, proč pořád na stránkách něco měním, vylepšuji/zhoršuji, přidávám a zas ubírám. Po pravdě ani nevím... <br />Vzpomínám si, že své první stránky jsem psal ve Wordu, tomu také odpovídal výsledek. Forma webové sebe prezentace se mi velice zalíbila a tak jsem chtěl něco víc. Něco víc bylo objevení HTML, dále pak CSS. Pak jsem si koupil digitální foťák a fotky se jen hrnuly. A uznáte sami, že není příliš sexy stáhnout fotky z foťáku, něco promazat, pokud je jich dost je někam vypálit a tak pořád dokola. Samozřejmě člověk se chce pochlubit a fotky ukázat, tak po staticky generované galerii programem <a href="http://jalbum.net/">JAlbum</a> (můžu jen doporučit), přišla galerie dynamická. Začalo to zvídavým zkoušením <a href="http://www.php.net">PHP</a> ve kterém jsem napsal galerii a skončilo to přepsáním celých stránek do PHP. Od té doby je funkčnost stránek jen lehce upravována  a měním hlavně design. Rozhodně nejsem designér, to přenechávám <a href="http://www.oswd.org">jiným</a>, ale to mi nebráním se v tom alespoň trochu porejpat. <br />No ale proč to všechno? Proč stále něco měnit, přidávat, ubírat a hlavně proč tak složitě? Na jedné straně je zvědavost jak nové technologie fungují a na druhé straně tu nebyly free galerie jako <a href="http://www.rajce.idnes.cz/">Rajče</a> a <a href="#">web picasa</a>, nebo <a href="http://www.blogger.com/">Blogger</a>. Ale teď tu jsou, tak proč je také nevyzkoušet? Můžu říct, že spojují jednoduché ovládání, vysoký výkon a bezva cenu :-). Ale co teď? Je čas pošlapat vše co jsem doposud vytvořil a uchýlit se pouze k nablýskaným Google službám. Pro mě rozhodně ne! Nechci zapadnout do šedi blogů a připravených galerií. Určitě je budu využívat pro jejich pohodlnost, ale to co jsem doposud vytvořil kvůli nim rozhodně nezahodím. Takže se je postupně pokusím zaintegrovat do svých stránek...
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>