<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kolem Světa 2008 v KD Ládví | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Kolem Světa 2008 v KD Ládví</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-2996978729273003541'>
<a href="http://www.kolemsveta.cz/program_praha_2008.html"><img alt="logo KOLEM SVETA" border="0" src="/assets/migrated/logo_KOLEM-SVETA-4,-vyrez---757779.gif" style="float:right; margin:0 0 10px 10px;cursor:pointer; cursor:hand;width: 145px; height: 62px;" /></a>Ve dnech 22.-23.11.2008 proběhl v KD Ládví cestovatelský festival s názvem <a href="http://www.kolemsveta.cz/program_praha_2008.html">KOLEM SVĚTA</a>. Již v minulosti jsme tam se Zuzkou několikrát byli, takže jsme věděli do čeho jdeme. Program byl velice zajímavý (jako každý rok) a opět jsme načerpali inspiraci pro naše další cyklo toulky po světě. Zajímavosti programu odpovídala i návštěvnost, ale bohužel ne místo konání. Program byl rozdělen do 3 sálů, přičemž jeden byl velký a zbylé dva neskutečně malé. <br />Osobně jsme byli v "Evropském sále" na Islandu, Karpatech a Kanárských ostrovech a při prvních dvou přednášek jsme měli štěstí, že jsme si sedli alespoň na zem, spousta ostatních zájemců se dovnitř nedostala vůbec. Společné prostory byly rovněž velice malé a vždy po konci přednášky byly narvané k prasknutí, takže v klidu si prohlédnout zajímavé stánky a prodávané publikace bylo velice obtížné. KD Ládví má rozhodně nádech punku, ale nejsem si jist, jestli je to přesně to, co by mělo tuto událost charakterizovat. Festival je o cestování a setkávání cestovatelů, tak proč příště pro to nezajistit důstojnější místo!? <br />Krátké počty na závěr: cena vstupného na 1 den je 200kč, odhadem se do velkého sálu vejde 500 cca lidí (+ další sály nepočítám), jednoduchou matematikou mi vychází 100000kč vybraných na vstupném za 1 den. K tomu příjmy z reklamy a máme celkem slušnou sumičku za kterou se dají pronajmout daleko <b>důstojnější prostory</b>.
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>