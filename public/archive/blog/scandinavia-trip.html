<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Scandinavia trip | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Scandinavia trip</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-8743225649338582390'>
<a href="#"><img class="img-left" src="https://blogger.googleusercontent.com/img/b/R29vZ2xl/AVvXsEjd0LDqO8PjxQFRAqwsYwh-Ne_hIv1hy6STtlc9P1Dptj4_j13H0KK1Ia9JmCmCQVxvg3acKxy1OKhrMXaLx5wzdO_KeLE4qlKx38mWpOvGjQCvn7c5Ot8te-vrVlGw4Jop6AZOI1k9nMnS/s288/IMG_0562.JPG" /></a>Asi před měsícem se ke mě dostala informace, že kamarád Franta organizuje cestu do Skandinávie pro své kolegy z práce. Potřeboval doplnit lidi na sudý počet, tak doplňoval tak dlouho až nás nakonec jelo 28 (původně mělo jet asi 8 lidí). <br />
Program poznávacího (kalícího) zájezdu byl našlapaný. V pátek 14.11. jsme po práci odletěli s <a href="http://www.ryanair.com/">Ryanairem</a> do Stockholmu (letiště Skavsta 100km od Stockholmu). Tam Franta zajistil ubytování v příjemném hotelu <span class="dead-link">Connect <small>(stránka již neexistuje)</small></span> asi 3 min pěšky od letiště. Za pár peněz, hodně dobrá volba. Pokoje byly trochu stísněné, ale na přespání ideální a teplá sprcha potěšila. <br />
<a name="more"></a><br />
Ráno v 8:40 jsme sedli na bus, který nás dovezl na nádraží do Nyköpingu, kde nám za chvilku jel vlak do <span class="dead-link">Stockholm <small>(stránka již neexistuje)</small></span>u. Tam jsme přijeli kousek po 10té hodině. V menších skupinkách jsme se rozutekli na prohlídku města. Okoukli jsme radnici, stanici metra, střídání stráží před královským palácem, navštívili Vasa muzeum a spoustu dalších míst. Mezitím jsme dali oběd v Irském pubu s pivkem za bratru 68 korun Švédských. V 7 večer jsme měli sraz v přístavišti, kde jsme se všichni úspěšně sešli a nalodili se na loď <a href="http://www.vikingline.fi/onboard/amorella/">Amorella</a> společnosti <a href="http://www.vikingline.fi/index.asp?lang=en">Viking line</a>. Proběhlo ubytování v kajutách na podlaží 2 (pod auty a hladinou moře), nákup v Duty free shopu, "baření" a kajutový pivka. Houpalo to slušně.<br />
Velice brzy ráno jsme za 8,5&#8364; posnídali na trajektu právě když vjížděl do přístavu města <a href="http://finsko.org/turku">Turku</a>... krásný a chutný zážitek. Po vylodění a krátké aklimatizaci na Finské pevnině vyrážíme na prohlídku města. Bereme to pěkně postupně: Hrad u přístavu, svačinka v kavárně, foto s Leninem, návštěva katedrály, okouknutí větrného mlýnu u divadla pod širým nebem s otočným hledištěm, oběd v restauraci na náměstí, prohlídka nádherného kostela sv. Michala a kavárnička na závěr. Ve 20:00 se opět všichni scházíme v přístavu. Právě přijíždí naše loď (tentokrát <a href="http://www.vikingline.fi/onboard/isabella/">Isabella</a>) a my s radostí pozorujeme vystupující, značně alkoholem posilněné cestující. Za chvilku jsme na palubě. Ještě děláme pár posledních fotek města Turku, povečeříme a jdeme zopakovat scénář z minulé noci.<br />
Na pondělí jsme si naplánovali do prohlédnout vše, co jsme v sobotu nestihli. A to uličky Gamlastan, skansen a věž Kaknastornet. Do přístavu ve Stockholmu připlouváme v půl sedmé. Krátké rozkoukání, začíná se pomalu rozednívat a tak vyrážíme. Jdeme podél pobřeží ke Gamlastanu. Před ním sedáme na loď (MHD) a za 30 švédských korun plujeme na ostrov, kde je <a href="http://www.skansen.se/">skansen</a>. Pochvalujeme se, jak jsme to krásně vymysleli, jak vše krásně stihneme. U skansenu jsme přesně v 8:00 ale problém, brány otevírá až v 10. Co teď? Je krásně modro, tak jdeme procházkou parkem Djurgarden ke věži <a href="http://kaknastornet.se/">Kaknastornet</a>. Po klidné chůzi jsme v devět u věže, otevírá v 10 :-(. Každý máme v batohu nějaká rezervní pivka a zbytek Bechera a pana Tulamora. Jak tak popíjíme, vyloupne se z křoví Franta, zjišťuje že věž otevírá až v 10, tak zas někde mizí. Rychle se propíjíme do desáté hodiny a míříme nahoru na věž. Krásně svítí slunce, ale focení to moc nepřeje. Dvojité sklo nebylo zrovna antireflexní, takže všude spousta odlesků. Ale i tak teláčkem pořizuji několik pěkných fotek Stockholmu a jsem rád, že jsem ho netáhl zbytečně :-). Z věže jedem busem do centra, procházíme se v uličkách Gamlastanu a kolem druhé odjíždíme z centrálního terminálu na letiště Skavsta. Utrácíme poslední koruny, sedáme do Boeingu 737-800 společnosti Ryanair a kolem 7 večer jsme na Ruzyni.<br />
Suma sumárum, za 3 dny jsme toho za pár peněz, nula dnů dovolené viděli více než dost. Ještě jednou díky všem a FRANTOVI především!!!
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>