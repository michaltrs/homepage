<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nokia N82, dlouhé čekání které stálo za to | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Nokia N82, dlouhé čekání které stálo za to</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-8071321706499896455'>
<a target="_blank" class="lightbox" href="/assets/migrated/propadliste-dejin-770317.png"><img class="img-right" alt="" src="/assets/migrated/propadliste-dejin-770185.png" /></a>Koncem roku 2007 se začaly objevovat zprávy o novém telefonu <a href="http://www.nokia.cz/A4768059">Nokia N82</a>. Funkcemi shodná s nejnadupanější Nokií N95, ale zabalená do formátu klasického telefonu.<br />
<br />
Před půl rokem, kdy jsem si udělal radost zrcadlovkou <a href="/archive/blog/canon-eos-400d-ef-s-17-85-is-hodne-radosti-za-dost-penez.html">Canon EOS 400D</a>, jsem více méně přestal používat kompakt SONY W17. Před tím jsem ho vozil pravidelně na kolo, což se zrcadlovkou jednoduše nejde. A tahat s sebou kompakt, když mám doma zrcadlovku, no proč bych to dělal :-). Takže mi uteklo hodně momentů, které bych měl rád podchycené.<br />
PDA jsem od samého začátku degradoval na GPS navigaci a MP3 přehrávač. 3,5" display je pro navigaci v autě dostatečně velký, ale vzhledem ke špatné citlivosti GPS přijímače nic moc použitelného. Jako MP3 přehrávač je PDA poměrně velké a ovládání stylusem není zrovna žádný med...<br />
Telefonů jsem měl celou řadu, v poslední době spíše lowend / outdoor modely, protože jsem vždy nějakou neopatrností o telefon přišel.<br />
<br />
<a name="more"></a><br />
Do nedávna mělo smysl všechna 3 zařízení tahat sebou po kapsách, protože neexistovalo řešení, které by umělo vše najednou v nějaké rozumné kvalitě. Buď telefonu chyběla GPS, nebo měl stylus, malé rozlišení foťáku no prostě pořád něco. Když jsem si prvně přečetl preview Nokie N82, měl jsem jasno (věci typu IrDa a konektor MicroUSB místo MiniUSB rád oželým). Chvíli jsem váhal a tak trochu čekal na černou verzi telefonu. Chvíli po uvedení na trh jsem si ji na <span class="dead-link">obchod.nokia.cz <small>(stránka již neexistuje)</small></span> objednal. Na vyřízení obejdnávky jsem čekal skoro neuvěřitelných 5 týdnů, ale dočkal jsem se. Útěchou mi bylo několikeré zlevnění, takže nakonec nestála až tak moc.<br />
Samozřejmě každý má jiný vkus, někomu se třeba na Nokii nelíbí Symbian S60, jinému na N82 malá tlačítka, nebo ovládání "pouze" tlačítky, ale "u mě dobrý". Citlivost GPS přijímače je velice dobrá (funguje i uvnitř budovy), ovládání Symbianu je intuitivní, malá tlačítka se mačkají snadno (nemám místo rukou lopaty, ale žádná tintítka to také nejsou...), hudební přehrávač ve spojení s dodávaným headsetem má přijatelný zvuk. Výdrž baterie mě celkem překvapila, čekal jsem max. den, ale v pohodě vydrží 2 dny a to každý den minimálně 2 hodiny poslouchám hudbu, 10 min telefonuju, napíšu pár SMS a něco vyfotím. Také v rámci zkoumání telefonu je občas zaplý GPS, BT a doma neustále WIFI. Takže slušný výkon...<br />
Jediné k čemu bych měl výtku není telefon samotný, ale orig pouzdro od Nokie. Chybí mu otvor pro 3,5mm jack, takže pokud mám připojený headset nemůžu mít telefon v pouzdru. Ale tento bug asi brzy hardwarově odstraním :-)<br />
<br />
<a target="_blank" class="lightbox" href="/assets/migrated/n82-726003.jpg"><img class="img-center" alt="" src="/assets/migrated/n82-725956.jpg" /></a>
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>