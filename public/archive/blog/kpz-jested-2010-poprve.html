<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>KPŽ Ještěd 2010 poprvé | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>KPŽ Ještěd 2010 poprvé</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-8384210842949844572'>
Na tento závod jsem se těšil víc jak rok a poprvé si ho také odjel. Když jsem v sobotu ráno sednul do auta a vydal se směrem k Liberci tak pěkně lilo. Říkal jsem si, že se tam pozdravím s pár lidmi a pojedu domu. Když jsem přijel do Vesce, hlavní parkoviště bylo již plné, no celkem mě to překvapilo...<br />
<br />
<div class="separator" style="clear: both; text-align: center;"><a href="https://blogger.googleusercontent.com/img/b/R29vZ2xl/AVvXsEhKSKsRx4h__EAbZidpczoAH0qbsVKiYjETIiMAPuzkdr0f7v2bbFUVFk-osbbTf29NTve3D2bNx_2QmG6_EO2VjJX2DydHnSd3Klyib_dqzXZr_0enOf4nz7DiftRwjwBJj5zmttLZHAcu/s1600/KPZ-Jested-2010.jpg" imageanchor="1" style="margin-left: 1em; margin-right: 1em;"><img border="0" height="240" src="https://blogger.googleusercontent.com/img/b/R29vZ2xl/AVvXsEhKSKsRx4h__EAbZidpczoAH0qbsVKiYjETIiMAPuzkdr0f7v2bbFUVFk-osbbTf29NTve3D2bNx_2QmG6_EO2VjJX2DydHnSd3Klyib_dqzXZr_0enOf4nz7DiftRwjwBJj5zmttLZHAcu/s400/KPZ-Jested-2010.jpg" width="400" /></a></div><br />
<br />
<a name="more"></a>Než jsem se převlík do závodnického, sundal kolo ze střechy a zaregistroval se, byl jsem durch. V duchu jsem si říkal to bude dneska bolet. Na startu dávám tatranku a doufám že energie sbalená na cesty mi dá energii i na závod. V rámci startovních čísel &gt; 400 stojím celkem vpředu. START. Moc to neženu, pár lidí do toho buší hned v prvním kopečku, jsem v klidu ... Prvních 5km se mi nejede moc dobře, stále prší, je mi zima, v cíli na mě nikdo nečeká, ale jde to. Přichází první teréní sjezdík, trošku rozbitý, hravý, bahnitý, jsem nadšený... předjíždím jak drak. Začíná se mi šlapat fakt dobře. Počasí se lepší, projíždíme párou která se vypařuje z lesa. NÁDHERA, nezávodit, tak fotím. Postupně zastavuji u všech občerstvovaček (na 50km trati byli 3, což byl luxus) a to že nabírám ztrátu je mi celkem jedno, hlavně že čerpám energii. Pod skokanskými můstky si mě všímá kameraman a dává si mě pěkně z blízka. To teda musím vypadat... Ve stoupání slyším dobrou hlášku: "To zas bude drahý servis", nahlas souhlasím. V závěrečném stoupání na Ještěd dokonce jednoho závodníka předjíždím (to se mi VE STOUPÁNÍ většinou nestává). V následujícím sjezdu jsem jich předjel samozřejmě daleko víc&nbsp; :-). Už jsem skoro v cíli, poslední stoupáníčko na areál ve Vesci. Kolo vrže jak hromada šrotu, v tom přetrhávám řetěz (poprvé v životě). Fotograf mě žene do cíle, tak na nejtování kašlu a běžím / jdu / koloběžkuju do cíle. Všímá si mě moderátor, celkem mě to těší i když je to za cenu přetrhlého řetězu. Jsem v cíli, bahno mám úplně všude, jsem šťastný.<br />
<br />
Záznam trasy z GPS: <a href="http://goo.gl/maps/CPMM">http://goo.gl/maps/CPMM</a> <br />
50 km / převýšení 1800 m - čas 03:42:18,<br />
celkově 208., 49. v kategorii muži 19 - 29<br />
Oficiální reportáž ze závodu <a href="http://www.kolopro.cz/zacl-jested-tour-kooperativy-2010-reportaz-ze-zavodu.htm">ZDE</a><br />
Oficiální fotogalerie ze závodu <strong style="font-weight: normal;"><a href="http://www.kolopro.cz/Galerie.php">ZDE</a></strong>.
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>