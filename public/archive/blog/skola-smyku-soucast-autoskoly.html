<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Škola smyku - součást autoškoly | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Škola smyku - součást autoškoly</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-1425509199735423316'>
<a target="_blank" class="lightbox" href="https://blogger.googleusercontent.com/img/b/R29vZ2xl/AVvXsEhIhx-fCYvTjd4t568k29vMfWeHNQHiWw5TL1r9VqQb04JG1IRkLZHQHXlTMiGA7BZczmLRCbHvfRBNNwIfip41LhskCZFb5tZBmyOak1XVNHPMhfbIRWHcogxBaobjqWS3IXR2r_YzLDEk/s1600/ken-block-hybrid-function-hoon-vehicle-ford-fiesta-power-drift.jpg"><img class="img-left" src="https://blogger.googleusercontent.com/img/b/R29vZ2xl/AVvXsEhIhx-fCYvTjd4t568k29vMfWeHNQHiWw5TL1r9VqQb04JG1IRkLZHQHXlTMiGA7BZczmLRCbHvfRBNNwIfip41LhskCZFb5tZBmyOak1XVNHPMhfbIRWHcogxBaobjqWS3IXR2r_YzLDEk/s320/ken-block-hybrid-function-hoon-vehicle-ford-fiesta-power-drift.jpg" /></a>Bohužel tomu tak není! Řidičák mám 10 let a ve "škole smyku" (bezpečné jízdy) jsem byl poprvé. Začali jsme 2 hodinovou teoretickou částí. Trocha opakování/oživení fyziky jak se auto chová při smyku přední/zadní nápravy a jak správně reagovat. Nejde o nic jiného než skládání sil a nějaké ty momenty :-). Na závěr teorie jsme probrali jak se správně vyhnout náhlé překážce a šlo se teorii měnit ve zkušenosti.<br />
Každý dostal vysílačku, kterou dostával pokyny a zpětné hodnocení od instruktora. Před obědem jsme se jen tak "rozjížděli", prozatím žádné smykování :-). Ze všeho nejvíc mě bavil přímý slalom, hnát to až pískají gumy, jen pevně držet volant a točit z jedné strany na druhou, skoro jak na rychlém trailu někde v horách na horském kole.<br />
<a name="more"></a>Po obědě nás čekaly 3 hodinové bloky ježdění (před obědem byl jeden). Začali jsme na "pracovišti" navozující smyk zadní nápravy. Při vjezdu na kluzký povrch (imitace uježděného sněhu) jste přejeli "cukací" pás, který odhodil zadní nápravu do strany. Ze začátku pěkně pomalu a dopředu jsme věděli na kterou stranu smyk bude. Postupně jsme zrychlovali, odhození &nbsp;bylo v náhodném směru a s různou intenzitou. Dařilo se mi střídavě, ale díky ESP spíš lépe.<br />
Druhou hodinu jsme se přesunuli k nácviku krizového&nbsp;brzdění. Různé povrchy, různé rychlosti. ABS makalo naplno a ESP také dokázalo potěšit. Hlavně pokud šlo o různý povrch vozovky pod každou stranou kol. Tento systém hravě udržel auto v požadovaném směru bez mého přičinění. Na závěr této části jsme vyhrál soutěž v brzdění před překážkou :-). Šlo o toto: odhadnou rychlost jakou jet, aby když dojde ke krizovému brzdění jste zastavili co nejblíže překážce. Trošku jsem si to spočítal, rozjel to na cca 55km/h a doklouzal 30 cm před překážku :-). Tento odhad mám díky závodům na kole, kde je potřeba ve správný okamžik brzdit před zatáčkou, jinak přicházíte o drahocenné&nbsp;vteřinky.<br />
Jako poslední jsme cvičili průjezd kluzkou zatáčkou a případné pořešení smyku přední nápravy. Nejprve byla kluzká jen zatáčka, později se přidal kluzký nájezd z kopce do zatáčky. Cílem hry bylo auto pěkně rozjet, následovalo krizové brzdění před zatáčkou na&nbsp;poslední chvíli a následné její bezpečné projetí. Třešničkou na dortu byly 2 náhodné překážky v podobě vodní stěny před zatáčkou.<br />
<br />
<iframe allowfullscreen="" frameborder="0" height="315" src="http://www.youtube.com/embed/dzhsdht8zTI" width="420"></iframe>
<br />
<div style="text-align: center;">
<br />
    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>