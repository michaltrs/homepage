<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Když platný pas nestačí... | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Když platný pas nestačí...</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-2632027459496810264'>
<a href="http://www.michaltrs.net/blog/uploaded_images/blame_canada_1-772244.jpg" onblur="try {parent.deselectBloggerImageGracefully();} catch(e) {}"><img alt="" border="0" src="http://www.michaltrs.net/blog/uploaded_images/blame_canada_1-772228.jpg" style="float:left; margin:0 10px 10px 0;cursor:pointer; cursor:hand;" /></a>Díky své práci (hodnému zaměstnavateli) jsem měl možnost letět do <span style="font-weight:bold;">Kanady</span> na konferenci. Již jsem dostal letenku do Ottawy, byl zaplacený hotel a účast na konferenci. S kolegou jsme ob den koukali do mapy a plánovali kam se pojedeme podívat. Asi nejvíc jsem se těšili na <a href="http://en.wikipedia.org/wiki/CN_Tower">CN Tower</a> v Torontu. <br />Bohužel celé mé těšení mi překazil můj cestovní pas bez <span style="font-weight:bold;">strojově čitelné zóny</span>, respektive stránka <a href="http://www.czechembassy.org/wwwo/mzv/default.asp?id=5335&amp;ido=236">Ministerstvo zahraničních věcí České republiky</a> kde jsem si to přečetl. Doslova jsem běžel si nechal vyrobit nový pas, který již bude mít strojově čitelnou zónu, ale ke své smůle jsem to zjistil pozdě. V současné době se vystavují 2 druhy pasů: "Expesní" bez strojově čitelných údajů, který dokáží vyrobit na počkání, ale platí jen 6 měsíců a "Full verze" s biometrickými a strojově čitelnými údaji. Problém je, že první pas Kanada neuznává a druhý trvá vyrobit měsíc. <br />Na úřadě jsem to zkoušel zleva, zprava, ale nezabralo nic. Tyto pasy se tisknou ve státní tiskárně a jak mi paní na přepážce říkala... bohužel nic s tím neudělám. Ještě jsme (Zuzka) telefonovali všude možně (ministerstvo zahraničí, kanadská ambasáda, státní tiskárna, ministerstvo vnitra) a snažili se výrobu pasu urychlit, nebo najít nějakou jinou možnost jak do starého (platného) pasu dostat strojově čitelnou zónu. A nic... <br />Právě jsem měl sedět v letadle a zanedlouho být na opačné straně zeměkoule, ale na druhou stranu ještě že jsem to zjistil 8 dní předem a ne až na letišti v 5 hodin ráno. Takto alespoň místo mne letí kolega - kamarád. Takže šťastnou cestu...
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>