<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Biková MAXichata | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Biková MAXichata</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-2624655512857782510'>
Minulý víkend se sešla partička samých veselých lidí u Maxe na chatě. Sešli jsme se v pátek u táboráku a opékání buřtů. Zábava pokračovala do brzkých ranních hodin a proto se nám do stávání moc nechtělo. Nakonec se povedlo a my se začínáme připravovat na bike. Na dvorku to vypadá jak v test-centru někde z jara při představování nových modelů kol. <a href="#">Od minula</a> jsme téměř všichni opatřili nová kola (čti miláčky) a ty stávající přenechali našim miláčkům (přítelkyním). <br />Na vyjížďku se vydáváme v 10 lidech. Několik slečen odradila nízká teplota po ránu (lenost), ale dvě to s námi vydržely (Zuzi a Jana). Max naplánoval <span class="dead-link">krásnou trasu <small>(stránka již neexistuje)</small></span>, středně dlouhou, plnou krásných sjezdů, lesních cest, 2 hradů, několika brodů, no prostě paráda. Dojeli jsme v plném počtu. Zuzka sice trochu odřená po dvou pádech a Max s kratším, 2-krát přetrženým řetězem.<br />Navečer přijelo ještě pár kamarádů, popít a hlavně na zítřejší drakiádu... jak napsala Zuzka (Veverka) v poznámce: Kolem vpřed aneb kdo je větší drak. Většina lidí nechala výrobu draka až na nedělní dopoledne. Zbyněk (čínský drak) s Jirkou (duch) se předvedli jako zruční modeláři a dračí byznys rozjeli již v sobotu. To my se Zuzkou věděli jak by modelaření dopadlo a tak jsme si raději přivezli osvědčeného draka od Franty. V neděli jsme polítali v celkem silném větru a kolem druhé se vydali směr domů.
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
<script src="/archive/lightbox.js"></script>
</body>
</html>