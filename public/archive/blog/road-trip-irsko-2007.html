<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Road trip Irsko 2007 | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Road trip Irsko 2007</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-4208489688357159388'>
<a href="/assets/migrated/Irsko-523-774931.jpg"><img alt="" border="0" src="/assets/migrated/Irsko-523-774918.jpg" style="cursor: pointer; float: right; margin: 0pt 0pt 10px 10px;" /></a>Se Zuzkou jsme si udělali výlet na 5 dní do Irska. Navštívit Vlčáka a Máťu (Zuzibrácha), kteří zde skoro 2 roky pracují. Jeden v Limericku, druhý v Corku. Z "pouhé" návštěvy se stal jeden velký výlet po Irsku.<br />
Začali jsme v Corku, kde nás Máťa vyzvedl na letišti a odvezl k němu do bytu, kde žije s Danou a Johnem. Ráno jsme pokračovali směr Dublin po východním pobřeží. Pod Dublinem jsou Wicklow mountains do kterých jsme měli namířeno. Prohlídli jsme si úžasné místo Glendalough a poté využili zkušeností z kolních expedic k nalezení místa na spaní.<br />
<br />
<a name="more"></a>Druhý den jsme si v horách prohlédly zahrady Powerscourt a vydali se napříč Irskem do národního parku Connemara. Cestou jsme si udělali piknik při prohlídce hradu ve městě Birr. Čas utíkal rychleji než bylo potřeba a tak jsme až navečer projížděli městem Galway. Do hostelu u fjordu jsme se dostali až za tmy.<br />
Ráno nás překvapila modrá obloha, která slibovala úžasnou podívanou. Vyrazili jsme podél vody do Kylemore, kde jsme udělali pár fotek hradu. Následoval pěší výstup na Diamond hill (512m.n.m) s úžasným výhledem. Při sestupu jsme trošku zmokli, ale naštěstí šlo jen o lokální mrak. Nakoupili jsme jídlo ve městě Clifden a udělali si zajížďku po Skyroad. Pokračovali jsme po pobřeží, kde si na jedné písečné pláži udělali piknik. Připadal jsem si skoro jak na nějaké biologické expedici. Tolik druhů podvodních živočichů na jednom místě jsem ještě neviděl. Všemu nahrávalo krásně slunečné počasí. Kolem páté jsme vyrazili směr Limerick za Vlčákem. Zde se naše cesta rozdělila. Máťa s Danou pokračovali do Corku, protože museli v pondělí do práce a my se těšili na další dobrodrůžo, tentokrát s Milanem.<br />
Po Irské snídani a malém solíčku na elektrickou kytaru jsme vyrazili na Mohéry. Takový útesy se musí zažít... Po turisticky hojně navštěvovaných Cliffs of Moher nás Milan odvez k dalším útesům, kde jsme byli skoro sami a hlavně skoro u moře a 3 metrových vln. Prostě paráda... Bonbónek na konec cesty byl maják na konci Loop head. Den jsme zakončili ve stylové hospůdce v Limericku ve společnosti Guinnesse.<br />
Druhý den jsme prohlédli Limerick a Míla nás odvezl do Corku. Zde jsme se ještě setkali s Máťou který nás o polední pauze provedlo Corkem. Po nákupu obědu jsme vyrazili busem na letiště.<br />
<br />
<a href="/assets/migrated/Irsko2007.kmz">Trasa</a> zakreslená do Google Eearth, pokud by někomu slovní popis nestačil :-).<br />
<a href="#">Fotky</a> nejsou jako tradičně přímo na mé stránce, ale na Picasa webu.<br />
<br />
Ještě jednou bych chtěl oběma kamarádům moc poděkovat za úžasný výlet.
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>