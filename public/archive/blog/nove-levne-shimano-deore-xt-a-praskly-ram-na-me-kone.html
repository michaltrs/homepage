<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nové (levné) Shimano Deore XT a prasklý rám na mé Koně | Archiv Michal Trs</title>
    <link rel="stylesheet" href="/archive/style.css">
</head>
<body>
    <div class="nav"><a href="/vault">← Zpět do The Vault</a></div>
    <div class="header">
        <h1>Nové (levné) Shimano Deore XT a prasklý rám na mé Koně</h1>
        <p><i>Archivováno z původního blogu Michal Trs</i></p>
    </div>
    <div class="content">
        
<div class='post-body entry-content float-container' id='post-body-4573630073923209877'>
<a href="/assets/migrated/IMG_9429-778780.JPG"><img alt="" border="0" src="/assets/migrated/IMG_9429-778195.JPG" style="cursor: pointer; float: left; margin: 0pt 10px 10px 0pt;" /></a>Vždy po sezóně měním řetěz a kazetu. Servis jsem tentokrát vzal do svých rukou. Koukám na stránky mého oblíbeného eshopu <a href="http://www.bikestore.cz/">bikestore</a> a při pohledu na ceny jen koulím očima. <b>Deore XT</b> je neskutečně levné. Není to tak dávno, kdy obyčejný řetěz Shimano HG-53 stával kolem 300kč a nyní je za tu samou cenu HG-93. Podobně je to i s kazetou, Deore XT (M770) za 920kč. Když už jsem byl v tom nakupování, přihodil jsem ještě Deore XT přehazovačku v provedení Shadow také za necelou tisícovku. Přeci jen stávající XTéčko má po 4 letech už něco za sebou. Sečteno podtrženo si za 2228kč odnáším plný košík. Hned druhý den si zboží vyzvedávám a už se těším jak svoji Konu vyšperkuji.<br />
<br />
<a name="more"></a><br />
Beru to zgruntu. Roznýtování řetězu jde lehce, stejně tak sundání kazety a přehazovačky. Chvilku koukám na zadní náboj, respektive omačkaný ořech. Po chvilce rozmítání nad novými středy (respektive celými koly) se spokojuji se stávajícími. Váhám, zda mám odmontovat patku a vyčistit bláto, které se pod ní dostalo. Povolit šla snadno, tak ji sundavám. Beru VDéčko a rozpouštím nečistoty. Po setření hadrem koukám na 1,5cm dlouhý "škrábanec", který zbyl pod patkou. Přemýšlím jak se tam vzal. a po chvilce zkoumání zjišťuji že to není úplně tak škrábanec jako prasklý rám. <br />
Zděšení!... vyhrabošil jsem záručák a v něm se dočítám, že záruka na rám je 5 let. Ufff, mám ještě jeden rok k dobru. Teď jen záleží jak pánové z <a href="http://www.ndistribution.cz/">N distribution</a> reklamaci posoudí. Rám je sice trochu omlácený od kamenů a podobně, ale proto je to horské kolo...<br />
<br />
<a href="/assets/migrated/IMG_9425-748144.JPG"><img alt="" border="0" src="/assets/migrated/IMG_9425-747593.JPG" style="cursor: pointer; display: block; margin: 0px auto 10px; text-align: center;" /></a>
</div>

    </div>
        <div class="footer">&copy; Michal Trs | Archivováno z blog.michaltrs.net | <a href="/vault">The Vault</a></div>
</body>
</html>