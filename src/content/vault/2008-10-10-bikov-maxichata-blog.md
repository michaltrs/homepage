---
title: "Biková MAXichata"
pubDate: 2008-10-10T21:31:00.004Z
updated: 2010-09-15T21:36:57.840Z
link: "http://blog.michaltrs.net/2008/10/bikov-maxichata.html"
category: "blog"
isMilestone: false
---

<a href="http://picasaweb.google.com/michal.trs/MaxovaChata"><img src="http://lh3.ggpht.com/michal.trs/SOlK_dCwYYI/AAAAAAAADc8/4IDgAGIi7qY/s288/IMG_8891.JPG" style="float:right; margin:0 0 10px 10px;" /></a>Minulý víkend se sešla partička samých veselých lidí u Maxe na chatě. Sešli jsme se v pátek u táboráku a opékání buřtů. Zábava pokračovala do brzkých ranních hodin a proto se nám do stávání moc nechtělo. Nakonec se povedlo a my se začínáme připravovat na bike. Na dvorku to vypadá jak v test-centru někde z jara při představování nových modelů kol. <a href="http://www.michaltrs.net/fotky/nahledy.php?cat=MTB_vyjizdky&slozka=2006.09.23-Max_chata-bike">Od minula</a> jsme téměř všichni opatřili nová kola (čti miláčky) a ty stávající přenechali našim miláčkům (přítelkyním). <br />Na vyjížďku se vydáváme v 10 lidech. Několik slečen odradila nízká teplota po ránu (lenost), ale dvě to s námi vydržely (Zuzi a Jana). Max naplánoval <a href="http://sportstracker.nokia.com/nts/workoutdetail/index.do?id=462169">krásnou trasu</a>, středně dlouhou, plnou krásných sjezdů, lesních cest, 2 hradů, několika brodů, no prostě paráda. Dojeli jsme v plném počtu. Zuzka sice trochu odřená po dvou pádech a Max s kratším, 2-krát přetrženým řetězem.<br />Navečer přijelo ještě pár kamarádů, popít a hlavně na zítřejší drakiádu... jak napsala Zuzka (Veverka) v poznámce: Kolem vpřed aneb kdo je větší drak. Většina lidí nechala výrobu draka až na nedělní dopoledne. Zbyněk (čínský drak) s Jirkou (duch) se předvedli jako zruční modeláři a dračí byznys rozjeli již v sobotu. To my se Zuzkou věděli jak by modelaření dopadlo a tak jsme si raději přivezli osvědčeného draka od Franty. V neděli jsme polítali v celkem silném větru a kolem druhé se vydali směr domů.
