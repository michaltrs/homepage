---
title: "15 minut mediální přízně"
pubDate: 2009-01-21T19:27:00.007Z
updated: 2009-01-21T22:53:06.853Z
link: "/archive/blog/15-minut-medialni-prizne.html"
category: "blog"
isMilestone: false
description: "Ivánku kamaráde, \"hospodářky\" máme pořešený jak nikdy. Úterý odpoledne, jsme v práci, zvoní telefon a na něm neznámé číslo. Nikdo mi takto přímo nevolá, tak chvíli vyčkávám a poté zvedám sluchátko..."
---

<img style="float:right; margin:0 0 10px 10px;cursor:pointer; cursor:hand;width: 150px; height: 150px;" src="/assets/migrated/placeholder.jpg" border="0" alt="Avast logo" />Ivánku kamaráde, "hospodářky" máme pořešený jak nikdy. Úterý odpoledne, jsme v práci, zvoní telefon a na něm neznámé číslo. Nikdo mi takto přímo nevolá, tak chvíli vyčkávám a poté zvedám sluchátko. Ozve se příjemný hlas redaktora Hospodářských novin pana <a href="http://www.ihned.cz/beranekj">Beránka</a>. Vysvětluje, že mé číslo dostal od kolegy z naší technické podpory a prosí mne o krátký rozhovor na téma síťový worm Win32:Conficker. Chvilku proklínám kolegu z technické podpory, ale pak si říkám proč ne. Nikdy před tím jsem oficiálně s médii nemluvil a nic podobného ani nečekal. Asi po vzorku našich politiků jsem se novinářů obával. Po 15ti minutovém rozhovoru se mé obavy ukázali liché. Takže buď to s novináři není tak špatné, nebo je pan Beránek světlou výjimkou. <br />V dnešním (21.1.2009) vydání Hospodářských novin jsou dva články (<a href="http://hn.ihned.cz/c3-33136140-500000_d-virova-bomba-uz-tika-i-v-ceskych-firmach">Virová bomba už tiká i v českých firmách</a> a <a href="http://hn.ihned.cz/c3-33136000-500000_d-virus-tresta-diru-ve-windows">Virus trestá díru ve Windows</a>) ve kterých je rozebírána problematika tohoto wormu.
