---
title: "Alfa Romeo 156 vs. Volvo V40"
pubDate: 2008-03-30T12:14:00.009Z
link: "/archive/blog/alfa-romeo-156-vs-volvo-v40.html"
category: "blog"
isMilestone: false
description: "Před rokem jsem od kamaráda Vaška koupil své vůbec první auto. Za ten rok jsme si užili spoustu legrace, ale i problémů. Ujelo s námi 6000 km, ale občas nechtělo startovat, teče z něj olej a benzín..."
---

Před rokem jsem od kamaráda Vaška koupil své vůbec první auto. Za ten rok jsme si užili  spoustu legrace, ale i problémů. Ujelo s námi 6000 km, ale občas nechtělo startovat, teče z něj olej a benzín do něj někdy nejde nalít. Tím autem je Seat Ibiza z roku 1990. Velkou výhodou je levné <a href="http://www.povinne-ruceni.com/">povinné ručení</a> a provozní náklady, protože obsah motoru je 903 cm<sup>3</sup>. Nevýhoda je, že auto zas moc nejede. Každopádně na "vyježdění" a jízdu po Praze ideální. Poslední měsíc jsem (jsme se Zuzkou) vybírali jeho nástupce. <br />
Rozum říkal Volvo V40, ale srdce Alfa Romeo 156. Téměř na 100% jsem byl rozhodnutý pro Volvo V40. Přeci jen je spolehlivější a lépe se dovnitř vejdou kola. Mluvil jsem o tom s kamarády a všichni říkali, že je to dobrá volba. Ale také jsem párkrát zaslechl, ať si teď koupím auto pro radost, příští bude pro rodinu.<br />
Pak mi Zuzka poslala odkaz na <span style="font-weight: bold;">Alfu Romeo 156</span> se slovy: "šéf nám našel auto". A byla to láska na první pohled. Následoval telefonát s prodejcem a výlet se Zuzitaťkou a Zuzkou 20 km za Prahu. Na místě 15 min prohlídka, krátká zkušební jízda a celý natěšený zpátky domů. Za dva dny již vybaven kapříky (tentokrát s mým taťkou a Zuzkou) sepsat smlouvu a odvést si auto. Pocity z prvního svezení jsou nádherné. Motor 2.0 TWIN SPARK se 114 kW dělá z auta malou raketu a zvuk je s trochou fantazie podobný formuli. Přiznám se, že to až nahání strach.<br />
<br />

