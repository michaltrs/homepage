---
title: "Kolem Světa 2008 v KD Ládví"
pubDate: 2008-11-23T02:02:00.006Z
link: "/archive/blog/kolem-sveta-2008-v-kd-ladvi.html"
category: "cnk"
isMilestone: false
description: "Ve dnech 22.-23.11.2008 proběhl v KD Ládví cestovatelský festival s názvem KOLEM SVĚTA . Již v minulosti jsme tam se Zuzkou několikrát byli, takže jsme věděli do čeho jdeme. Program byl velice..."
---

Ve dnech 22.-23.11.2008 proběhl v KD Ládví cestovatelský festival s názvem <a href="http://www.kolemsveta.cz/program_praha_2008.html">KOLEM SVĚTA</a>. Již v minulosti jsme tam se Zuzkou několikrát byli, takže jsme věděli do čeho jdeme. Program byl velice zajímavý (jako každý rok) a opět jsme načerpali inspiraci pro naše další cyklo toulky po světě. Zajímavosti programu odpovídala i návštěvnost, ale bohužel ne místo konání. Program byl rozdělen do 3 sálů, přičemž jeden byl velký a zbylé dva neskutečně malé. <br />Osobně jsme byli v "Evropském sále" na Islandu, Karpatech a Kanárských ostrovech a při prvních dvou přednášek jsme měli štěstí, že jsme si sedli alespoň na zem, spousta ostatních zájemců se dovnitř nedostala vůbec. Společné prostory byly rovněž velice malé a vždy po konci přednášky byly narvané k prasknutí, takže v klidu si prohlédnout zajímavé stánky a prodávané publikace bylo velice obtížné. KD Ládví má rozhodně nádech punku, ale nejsem si jist, jestli je to přesně to, co by mělo tuto událost charakterizovat. Festival je o cestování a setkávání cestovatelů, tak proč příště pro to nezajistit důstojnější místo!? <br />Krátké počty na závěr: cena vstupného na 1 den je 200kč, odhadem se do velkého sálu vejde 500 cca lidí (+ další sály nepočítám), jednoduchou matematikou mi vychází 100000kč vybraných na vstupném za 1 den. K tomu příjmy z reklamy a máme celkem slušnou sumičku za kterou se dají pronajmout daleko <b>důstojnější prostory</b>.
